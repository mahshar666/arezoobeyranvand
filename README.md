# arezoobeyranvand
این یک مخزن شخصی است و از اثاری چون دلنوشته‌های عاشقانه و شاعرانه استفاده میکند،ارزوبیرانوند نویسنده و خواننده سطح نیمه برترایران

تنهام مثل مهره ی آخر
شاهم، ولی بدون وزیرم
بدجور زخم خورده‌ام اما
سوگند خورده‌ام که نمیرم

ماتم به گوشه‌ای که نبینم
پشتم به گریه های خودم بود
کوه است روبروی جهانم  
تنها صدا، صدای خودم بود 

دیوانه وار زل زده‌ام در
 دیوارهای محکم خانه
بی هیچ آرزوی بزرگی
بی هیچ عذر یا که بهانه

یک لاک پشت پیرم و دائم 
ماری نشسته توی کمینم
سر می‌کنم فرو که نفهمم
سر می‌کنم فرو که نبینم

در یک اتاق کوچک و خالی
تنهایی ام نشسته کنارم
سربازِ مانده آخر خطم
جز زخم هیچ چیز ندارم

من باختم برای نبردن
تقصیر کیست زندگی من؟
رنج است سهمم از همه دنیا
شطرنج نیست زندگی من
